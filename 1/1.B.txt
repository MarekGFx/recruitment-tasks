Tablica od listy liniowej różni się  sposobem inicjalizacji, rozmiar tablicy musi być ustalony podczas deklaracji, lista liniowa powiększa się lub zmniejsza rozmiar dynamicznie. Tablica może przechowywać typy proste jak i obiektowe, lista liniowa tylko typy obiektowe.
Największe różnice tablicy w stosunku do listy liniowej związane są ze strukturą i przechowywaniem danych. Dane w tablicy przechowywane są pod indeksami rosnąco, w pamięci bezpośrednio następujących po sobie komórkach. W liście liniowej dane przechowywane są jako zbiór elementów, w którym każdy element wskazuje na następny, zapisywane są w losowych obszarach pamięci.
W tablicy mamy szybki dostęp do elementu za pomocą "random access". W liście liniowej aby uzyskać dostęp do danego elementu trzeba przejść przez wszystkie poprzedzające elementy. 
W tablicy wstawianie i usuwanie elementów wymaga przesunięcia pozostałych elementów w kolejnych indeksach(jeśli jest miejsce w tablicy).W liście liniowej przesuwanie elementów nie ma miejsca, dodawanie elementu odbywa się przez zmianę referencji poprzedzającego elementu na wstawiany, wstawiany element otrzymuje referencję do elementu następnego.
Tablica zużywa mniej pamięci ze względu na dane przechowywane w indeksie tablicy. W liście liniowej zużycie pamięci jest większe ze względu na dodatkowe referencje do następnego i poprzedzającego elementu.



